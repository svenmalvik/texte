# The beauty of kontinuerlig dokumentasjon.
**For mange er å skrive dokumentasjon like spennende som å ta kollektiv på morningen. Dette kanskje fordi vi tror at ingen eller kun noen få noensinne vil komme til å lese det vi skriver. Og når vi tenker slik og setter oss ned og skriver, så blir det vi skriver ofte for kjedelig og tørt. I så fall er det lite som motiverer.**

Jeg har alltid hatt lyst til å publisere en bok. For noen år siden intervjuet jeg Nilanjan Raychaudhuri, forfatteren av "Scala in Action". Vi spiste lunsj sammen i kantina hos Nordea. Han ledet en Scala workshop jeg deltok på. "How much time did you spend on writing this book?", spurte jeg. "About two years. You need to have great disiplin", svarte han. Jøss, jeg viste at å skrive en bok er utfordrende, men å høre det direkte fra noen som har publisert en bok som folk faktisk leser. Dette var spennende tenkte jeg. Kanskje han kan fortelle meg hvordan jeg som fort blir leit av stort sett alt, skal kunne klare hva han klarte. Jeg tror at jeg kan bruke 3, 4 måneder til å skrive en bok, mer klarer jeg ikke uten å bli leit. I følge Myers–Briggs Type Indikatoren (MBTI), som beskriver 16 personlighetstyper, er jeg typ INTP. Det betyr blant annet at jeg elsker å starte prosjekter, men at jeg sjeldent avslutte disse fordi jeg blir leit. Når en INTP-ler har forstått konseptet bak det den forsker på eller undersøker på, så er prosjektet ikke spennende lenger og blir kjedelig. Prosjektene bør derfor være begrenset i tid for en som meg.

Sommer 2016 fikk jeg en fantastisk oppgave. Jeg skulle vedlikeholde systemdokumentasjonen. Først og fremst betyr det å sørge for at utviklerne dokumenterer det som trengs for å kunne forstå hvordan løsningen er laget. Systemdokumentasjonen genereres automatisk, og det vi får ut til slutt er en html webside. Kort fortalt. Vi bruker javadoc for å lese ut dataene fra kodebasen som for eksempel kommentarer, kode og regler og som vi vil ha med i dokumentasjonen. Disse dataene bruker vi etterpå for å generere asciidoc filer. Til slutt blir filene konverert til html, og ferdig er websiden - altså systemdokumentasjonen.

Hittil er det ingenting spesielt beautiful. Men, hva om vi ta det et steg videre og ta et nesten tilfeldig prosjekt fra GitHub og genererer en Kindle-bok som ER interessant og spennende. Dette måtte jeg prøve. Jeg surfte på GitHub og fant det perfekte prosjektet. Så testet jeg min teori og lagte min INTP-vennlig snarvei til en bok. 

"iluwatar/java-design-patterns"-prosjektet beskriver 100 design patterns. Alt fra de kjente "Gang of Four"-patterns til mange ukjente patterns. Etter noen timer hadde jeg en første versjon av en bok på min kindle-app på min telefon. Jeg genererte ikke til html, men til epub, som er en åpen standard for e-bøker. Derfra konverterte jeg til Amazon sitt mobi format som jeg lastet opp til telefonen min. 

Jeg var meget fornøyd. Jeg husker at jeg lå i sengen den kvelden og leste i „MIN bok“, så kult! Den var ikke perfekt, men jeg viste eksakt hva som måtte endres for å få den bra. Det gikk noen runder med endringer. Til sammen ble det 4, 5 runder med tilpassninger av javadoc-kode, asciidoc og noen kommentarer i kodebasen til jeg sjønnte at hvis jeg ville lage en bok som er bra nok til at noen vil lese den, så trengs det bedre, og flere kommentarer som beskriver klassene, metodene og variablene i kodebasen - kanskje til og med noen bilder som forklarer det som er vanskelig å beskrive på en visuel måte.

## Konklusjonen av denne erfaringen er denne:
Alle bør ta seg tid når det gjelder dokumentasjon av kodebasen. Alle kan dokumentere slik at leserne forstår hva modulene, klassene, metodene, og selve løsningen gjør og hvordan de gjør det. Det som kan hjelpe er å sørge for rask tilbakemelding. Dokumentasjonen bør alltid være oppdatert, og eventuelt være en del av Jenkins Pipelinen. Om vi praktiserer kontinuerlig dokumentasjon, så kan alle bli bokforfattere. Derfor må vi få dette på radaren, og tar denne delen av en leveranse viktig fra dag én. Og en ting til slutt. Eksporter din dokumentasjon til ett format du liker å lese i, for meg er det Kindle.
