# The beauty of kontinuerlig dokumentasjon.
**For mange er å skrive dokumentasjon like spennende som å ta kollektiv på morgenen. Vi vil helst unngå det. Kanskje fordi vi tror at ingen eller kun noen få noensinne vil komme til å lese det vi skriver. Og når vi tenker slik og setter oss ned og skriver, så blir det vi skriver også kjedelig og tørt. I så fall er det lite som motiverer.**

Jeg har alltid hatt lyst til å publisere en bok. For noen år siden intervjuet jeg Nilanjan Raychaudhuri, forfatteren av "Scala in Action". Vi spiste lunsj sammen i kantina hos Nordea. Han ledet en Scala workshop jeg deltok på. *"How much time did you spend on writing this book?"*, spurte jeg. *"About two years. You need to have great disiplin"*, svarte han. Jøss, jeg viste at å skrive en bok er utfordrende, men å høre det direkte fra noen som har publisert en bok som folk faktisk leser. Dette var spennende tenkte jeg. Kanskje han forteller hvordan jeg som fort blir leit av det meste jeg starter, kan klare det samme, å skrive en bok. Jeg klarer kanskje 3, 4 måneder med å skrive en bok før jeg blir leit. I følge den populære og velkjente personlighetstesten Myers–Briggs Type Indikatoren (MBTI), som beskriver 16 ulike personlighetstyper, er jeg typ INTP. Det betyr blant annet at jeg elsker å starte nye prosjekter, men at jeg sjeldent avslutte disse fordi jeg blir leit disse. Når en INTP-ler har forstått konseptet bak det den forsker på eller undersøker på, så er prosjektet ikke spennende lenger og blir kjedelig. Prosjektene bør derfor være begrenset i tid og omfang.

Sommer 2016 fikk jeg en fantastisk oppgave i prosjektet jeg jobber på. Jeg skulle vedlikeholde systemdokumentasjonen. Først og fremst skulle jeg sørge for at utviklerne dokumenterer det som skal dokumentere. Systemdokumentasjonen genereres automatisk, og det vi får ut til slutt er en html webside. Kort fortalt. Vi bruker javadoc for å lese ut dataene fra kodebasen som for eksempel kommentarer, kode og regler og som vi vil ha med i dokumentasjonen. Disse dataene bruker vi etterpå for å generere asciidoc filer. Til slutt blir disse filene konvertert til html, og ferdig er websiden - altså systemdokumentasjonen.

Hittil er det ingenting spesielt beautiful. Men, hva om vi ta det et steg videre og velger et nesten tilfeldig prosjekt fra GitHub og genererer en Kindle-bok som ER interessant og spennende. Dette måtte jeg prøve. Jeg surfte på GitHub og fant det perfekte prosjektet. Så testet jeg min teori og lagte min INTP-vennlig snarvei til en bok. 

"iluwatar/java-design-patterns"-prosjektet som ligger på GitHub beskriver 100 design patterns. Alt fra de kjente "Gang of Four"-patterns til mange ukjente patterns. Etter noen timer hadde jeg en første versjon av en bok på min kindle-app på min telefon. Jeg genererte ikke til html, men til epub, som er en åpen standard for e-bøker. Derfra konverterte jeg til Amazon sitt mobi format som jeg lastet opp til telefonen min. 

Jeg var meget fornøyd. Jeg husker at jeg lå i sengen den kvelden og leste i „MIN bok“, så kult! Den var ikke perfekt, men jeg viste eksakt hva som måtte endres for å få den bra. Det gikk noen runder med endringer. Til sammen ble det 4, 5 runder med tilpasninger av javadoc-kode, asciidoc og noen kommentarer i kodebasen til jeg sjønnte at hvis jeg ville lage en bok som er bra nok til at noen vil lese den, så trengs det bedre, og mange flere gode og forståelige kommentarer som beskriver klassene, metodene og variablene i kodebasen - kanskje til og med noen bilder som forklarer det som er vanskelig å beskrive.

## Konklusjonen av denne erfaringen er denne:
Alle bør ta seg tid når det gjelder dokumentasjon av kodebasen. Alle kan dokumentere slik at leserne forstår hva modulene, klassene og selve løsningen gjør og hvordan det henger sammen. Bilder er også viktig å inkludere. Systemdokumentasjonen som beskriver et prosjekt eller en løsning bør til enhver tid være oppdatert, og eventuelt være en del av en Jenkins Pipeline. Om vi praktiserer kontinuerlig dokumentasjon på en smidig måte, så kan alle bli bokforfattere. Derfor må vi få dette på radaren, og tar denne delen av en leveranse viktig fra dag én. En ting til. Eksporter din dokumentasjon til ett format du liker å lese i, for meg er det Kindle.
